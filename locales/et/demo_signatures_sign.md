## Allkirjasta

Järgnevalt saad sa valida omale sobiva lahenduse digiallkirjastamise proovimiseks, aga miks mitte proovida läbi ka kõik võimalused.

- **ID-kaardiga** allkirjastamise proovimiseks sisesta kaart kaardilugejasse. Veendu, et kaart on õigetpidi ning vajuta nuppu **ID-kaart**. Avanev aken küsib sinult **digiallkirja ehk PIN2**.
- **Mobiil-IDga** allkirjastamiseks vajuta nuppu **Mobiil-ID**. Järgnevalt küsitakse sinult nii sinu mobiilinumbrit kui ka isikukoodi. Pärast nende sisestamist saad sa vajutada nuppu **ALLKIRJASTA MOBIIL-ID-GA**.
- **Smart-IDga** allkirjastamiseks vajuta nuppu **Smart-ID**. Seda vajutades küsitakse sinult isikukoodi, mille sisestamisel saad sa vajutada nuppu **ALLKIRJASTA SMART-ID-GA**.

Vali omale meelepärane ning proovi!

Süsteem loob sulle **faili**(aktiivne fail/link), milles sisaldub lause "Minu esimene digiallkiri.", ning sellele lisatakse sinu digiallkiri. Pärast allkirjastamist saad sa faili alla laadida ning veenduda, et sinu allkiri on sellele lisatud. Samuti saad sa alla laaditud failist näha, kas su digiallkiri kehtib.
